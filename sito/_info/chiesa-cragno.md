---
title: Oratorio di Cragno
---



Il primo accenno all’Oratorio lo troviamo nella concessione data dal vescovo di Como ai terrieri di Cragno, di poter erigere un Oratorio. Siamo nel 1754 e già da tempo la piccola frazione era abitata; così ad esempio leggiamo in un atto del 1651, che *"a Cranium vi sono tre famiglie, non v’è Oratorio e dista più di tre miglia dalla parrocchiale di Salorino"*.

La costruzione avvenne negli anni successivi la concessione, se nel 1769 il delegato vescovile  potè visitare l’Oratorio della Beata Vergine del Buon Consiglio e di San Gaietano da Thiene, e annotare, *"dieci (10) famiglie vivono a Cragno, l’Oratorio non ha reddito alcuno ma vive delle offerte dei devoti; la festa della B.V. del Buon Consiglio si celebra per devozione"*.

Lo stesso dicasi per la visita pastorale del 1784, ove il visitatore annota: *"L’Icona sopra l’altare porta dipinta la B.V del Buon Consiglio e San Gaietano; l’Oratorio è filiale della parrocchiale e la sua manutenzione spetta agli abitanti del luogo. Si celebra la S. Messa solenne nella festa della sua Titolare".* 


Il primitivo Oratorio, sia perchè piccolo sia per l’umidità, venne in parte demolito e ingrandito, intorno all’anno 1865, su disegno di Andreazzi Luigi, l’altare fu dell’architetto Antonio Croci, Luigi Galli rinfrescò la tela della B. Vergine, e l’impresario Brenni Luigi deliberatario della costruzione, le figure dell’ornato e delle pareti sono del pittore Francesco Verda da Bissone.
La balaustra fu comperata dall’ingegnere Isidoro Spinelli  e proviene dalla ristrutturazione della chiesa di SS. Cosma e Damiano di Mendrisio, anno 1872.

*- Luigi Del Bosco, 1999*


## Approfondimenti

<div class="notice--info">
<ul>
{% for post in site.posts %}
  {% if post.tags contains "Storia" and post.tags contains "Cragno"  %}
  <li>
    <a href="{{ post.url }}">{{ post.title }}</a>
    <small>({{ post.date | date: "%d.%m.%Y"  }})</small>
  </li>
  {% endif %}
{% endfor %}
</ul>
</div>

## Mappa


{% raw %}<iframe src="https://www.google.com/maps/embed?pb=!1m18!1m12!1m3!1d2401.936369922336!2d9.004384945496575!3d45.89449957828261!2m3!1f0!2f0!3f0!3m2!1i1024!2i768!4f13.1!3m3!1m2!1s0x478428f9d4e90b39%3A0x88e74a3c6dc1732f!2sCragno%2C+6872+Mendrisio!5e1!3m2!1sen!2sch!4v1548962135942" width="600" height="450" frameborder="0" style="border:0" allowfullscreen></iframe>{% endraw %}


