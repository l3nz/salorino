---
title: Il vostro Parroco
author: ae
---


**Don Angelo Epistolio** nasce il 28 febbraio 1950 a Rodero in provincia di Como. 

Compie la sua formazione agli Ordini Sacri nei seminari dell’Opera Don Guanella e viene ordinato presbitero il 25 aprile 1981 a Como. Sarà incardinato nella Diocesi di Lugano il 15 gennaio 2003.

Entra nella Diocesi di Lugano nel 1995 quale vicario parrocchiale di Chiasso. Due anni dopo riceve la nomina a cappellano dell’Ospedale Beata Vergine di Mendrisio e collaboratore parrocchiale di Mendrisio.

Nel 1999 è di nuovo vicario parrocchiale a Chiasso e l’anno seguente diviene cappellano della Clinica Psichiatrica Cantonale a Mendrisio.

Nel 2007 è nominato coordinatore animatore della pastorale sanitaria.

Don Angelo 25 anni or sono ha fondato in Lombardia nella zona di Olgiate Comasco, una Cooperativa sociale senza scopo di lucro, dedita in ambito socio sanitario, di cui attualmente è il Presidente. Per questa opera sociale il Presidente della Repubblica Italiana Giorgio Napolitano, nell’anno 2012, gli ha conferito l’onorificenza di “Cavaliere dell’Ordine al Merito della Repubblica Italiana”.


{% include indirizzo.md %}

