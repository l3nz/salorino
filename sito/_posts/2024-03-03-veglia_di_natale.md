---
layout: single
title:  "Veglia di Natale"
date:   2024-03-03 12:30:58 +0200
categories: bollettino 2403
tags: Comunità
---

Sono le ore 16.00 di domenica 3 dicembre 2023, il Natale si avvicina, i preparativi fervono, l’attesa cresce…Tutta la nostra comunità è presente, nella splendida Chiesa di San Zenone, il brusio è intenso e la trepidazione sale sempre più…

Si spengono le luci, scende il silenzio, nonostante le rigide temperature, un dolce calore avvolge tutti i presenti; qualche cosa di speciale sta per accadere. 


{% raw %}<img class="full"
     src="/assets/images/bollettino2403/veglia-23-a.jpg"
     alt="">
{% endraw %}



Eccoli, stanno arrivando, sono 8 dolcissimi angioletti che entrano dal portone principale e percorrono la via che porta all’altare. In sottofondo splendidi canti e tanta gioia e non sono i lumini accesi a riportare la luce all’interno della Chiesa ma, i sorrisi e la genuinità delle bimbe e dei bimbi che danno inizio allo spettacolo della Veglia d’Avvento. 


{% raw %}<img class="full"
     src="/assets/images/bollettino2403/veglia-23-b.jpg"
     alt="">
{% endraw %}


Maria e Giuseppe sono emozionati e concentrati, si avvicinano anche loro all’altare del Signore e con tanta passione e spensieratezza danno vita, assieme a tutti i figuranti, ad un magnifico spettacolo che ci fa sentire sereni e fortunati. La Veglia dell’Avvento resterà nei cuori di tutti, per sempre. 


{% raw %}<img class="full"
     src="/assets/images/bollettino2403/veglia-23-c.jpg"
     alt="">
{% endraw %}


La comunità è viva, tutti vicini l’un l’altro, il Signore è accanto a noi e Don Angelo ce lo ricorda con delicatezza.
Grazie bimbe e bimbi di Salorino e non solo, siete riusciti, ancora una volta, a rendere magico il Natale ed i momenti di condivisione e convivialità in questo incantevole Paese. 



*Famiglia Martinenghi*

