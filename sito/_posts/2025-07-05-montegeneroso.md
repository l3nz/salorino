---
layout: single
title:  "Il Monte Generoso nelle immagini d’epoca"
date:   2025-07-05 20:39:03 +0200
categories: bollettino 2507
tags: Varie
---


L’idea per scrivere un libro sul “nostro” Monte Generoso, mi è venuta una decina d’anni fa.

Da molto tempo colleziono cartoline illustrate del Mendrisiotto, e in modo particolare del Monte Generoso e dei suoi dintorni. Oltre alla collezione di cartoline, il mio interesse si concentra sulla storia postale del Ticino, a partire dai tempi della Repubblica Elvetica (1798-1803), fino ai giorni nostri e quindi, non poteva mancare anche la storia del nostro Monte. All’inizio volevo solo concentrarmi sul servizio postale che era attivo sul Generoso, grazie anche ai moltissimi turisti stranieri e locali, che frequentavano gli alberghi e i ritrovi sorti alla Bellavista e in Vetta.

{% raw %}<img class="full"
     src="/assets/images/bollettino2507/mg-kulm.jpg"
     alt="">
{% endraw %}


Nel mio archivio avevo anche molti documenti che mi hanno invogliato a documentare anche molte altre peculiarità della Montagna, quali la Ferrovia a cremagliera, la storia militare, la frontiera, il contrabbando, lo studio dei fulmini, la flora e la fauna, la pastorizia e molto altro ancora.

Il Monte Generoso o Giònnero o Calvagione s’innalza a nord della città di Mendrisio a 1704 metri, quasi ultimo scaglione delle Prealpi sul versante italiano con, ai suoi piedi, il lago di Lugano e il lago di Como. Anticamente la montagna non doveva avere un nome particolare in quanto nei documenti si parla di “montanea Mendrixii”; in “super montes Mendrixii”; in “montibus Mendrixii”, ecc. Il nome attuale è voce bastarda, cioè non genuina. 

Quello vero, o meglio i suoi veri nomi sono: “Monte di Génore” (munt génur) e “Calvagione”.

La sua importanza non è solo paesaggistica ma è profondamente radicata nella percezione degli abitanti del Mendrisiotto che ne fanno la loro montagna, un elemento simbolo alla base della loro identità.

Vista la necessità di disporre di un servizio postale negli alberghi del Monte Generoso, per poter dare la possibilità ai numerosi gitanti che frequentavano questa montagna di spedire le loro lettere e cartoline e di poter anche ricevere la corrispondenza destinata a chi alloggiava negli alberghi, la Società della Ferrovia del Monte Generoso, con sede a Lugano, inoltrò nel 1892 alla Direzione dell’XI° Circondario delle Poste Federali Svizzere di Bellinzona, delle richieste per l’apertura di Depositi Postali.


--


{% raw %}<img class="full"
     src="/assets/images/bollettino2507/mg-sannicolao.jpg"
     alt="">
{% endraw %}




A 660 metri sopra il livello del mare, sul Monte Stella che domina con i suoi strapiombi la zona nord di Mendrisio sopra le cantine, scavata in parte nella roccia che le serve da tetto, sorge la chiesetta di San Nicolao, dedicata alla Vergine


--


{% raw %}<img class="full"
     src="/assets/images/bollettino2507/mg-neve.jpg"
     alt="">
{% endraw %}




Si spala la neve in Vetta



--


{% raw %}<img class="full"
     src="/assets/images/bollettino2507/mg-postino.jpg"
     alt="">
{% endraw %}




Il postino a dorso di mulo alla Bellavista nel 1948

--


{% raw %}<img class="full"
     src="/assets/images/bollettino2507/mg-cascinaarmirone.jpg"
     alt="">
{% endraw %}




Cascina d’Armirone 
Cartolina spedita il 14 giugno 1943


__Kurt Baumgartner__

“Un viaggio in immagini sul monte Generoso” ed. Dadò



