---
layout: single
title:  "Un Concerto per Lì & Là"
date:   2024-07-07 09:54:12 +0200
categories: bollettino 2407
tags: Comunità Musica
---

Lo scorso 24 marzo, nel pomeriggio, alcuni allievi della scuola di musica del conservatorio hanno dato vita ad un evento musicale all’interno della nostra chiesa di San Zenone. 

Si sono esibiti violinisti, violisti e un quartetto, seguiti dalle classi dei “Cori delle piccole voci 2 di Lugano e Mendrisio” con musiche che hanno spaziato dai compositori classici a quelli moderni. Il concerto è stato ideato dalle maestre Lavinia Quatrini (classe di viola e violino)
e Sara Uboldi (canto corale) con la collaborazione di alcuni parrocchiani a favore dell’Associazione Lì & Là.

L’Associazione Lì & Là nasce per aiutare le famiglie che affrontano la malattia o il ricovero di un figlio, attraverso un gesto semplice e quotidiano: regalare un pasto e trasmettere così vicinanza e sollievo, oltre che un aiuto concreto.

Grazie alla quantità notevole di persone che riempivano la chiesa l’esito della raccolta fondi è stato molto positivo.

Ringraziamo gli allievi e i maestri e maestre che hanno permesso lo svolgimento di
questo bell’evento! Ringraziamo inoltre tutti i numerosi partecipanti per la calorosa
accoglienza e la generosità.


{% raw %}<img class="full"
     src="/assets/images/bollettino2407/liela-1.jpg"
     alt="">
{% endraw %}


{% raw %}<img class="full"
     src="/assets/images/bollettino2407/liela-2.jpg"
     alt="">
{% endraw %}


Per coloro che volessero ancora contribuire all’associazione oppure semplicemente
fossero interessati o incuriositi vi segnaliamo il sito dell’associazione: <a href="https://www.associazione-liela.ch/" target="_new">
https://www.associazione-liela.ch/</a>.


