---
layout: single
title:  Assemblea della Confraternita
date:   2023-11-01 17:18:56 +0200
categories: bollettino 2311
tags: Confraternita
author: gg
---


Domenica 10 settembre 2023, un po’ in ritardo rispetto agli altri anni, si è svolta, dopo la santa messa delle 10.00 presso la saletta parrocchiale, l’Assemblea generale ordinaria della Confraternita del SS Sacramento di Salorino.

Questa adunanza è la prima ad essersi svolta sotto il regime del nuovo Statuto della Confraternita approvato dalla stessa Assemblea in data 24 maggio 2022 e ratificato dalla veneranda Curia in data 5 agosto 2022.

L’Assistente spirituale della Confraternita don Angelo ha iniziato l’assise con una preghiera in comune. Indi, dopo le nomine statutarie previste per l’organizzazione dell’Assemblea (a presidente del giorno veniva nominato il confratello Lorenzo Emilitri, mentre i confratelli Giorgio Vonarburg e Alessandro Perucchi hanno assicurato il ruolo di scrutatore), e dopo la lettura e approvazione del verbale della precedente riunione, l’Assemblea ha accolto per acclamazione l’investitura del nuovo confratello Dietmar Jobst di Somazzo a cui il Priore ha consegnato l’abito da confratello.


{% raw %}<img class="full"
     src="/assets/images/bollettino2311/confraternita_dietmar.jpg"
     alt="">
{% endraw %}


I lavori sono poi proseguiti con l’esame e approvazione del conto annuale 2022 della Confraternita e del preventivo 2023 (quest’ultimo documento si è reso necessario in virtù del nuovo statuto).

Dopo la conferma del revisore esterno per il 2023 nella persona del sig. Antonio Canavesi (anche qui ora il nuovo statuto da’ questa facoltà all’Assemblea, in alternativa alla nomina di una Commissione della Gestione al suo interno), si è ricordato come quest’anno il pranzo natalizio per i meno giovani verrà organizzato come sempre la prima domenica di Avvento, che quest’anno cade il 3 dicembre 2023, presso il Grotto Loverciano; a tempo debito seguiranno gli inviti agli interessati.

Dopo la preghiera finale, siamo stati ospiti per un’agape fraterna, come da suo invito, presso la casa del confratello Alessandro Perucchi, che ci ha calorosamente accolti unitamente alla moglie Selina preparando un ottimo pranzo. A nome di tutti i presenti al pranzo va un caloroso ringraziamento a Selina e Alessandro per la loro squisita ospitalità.



{% raw %}<img class="full"
     src="/assets/images/bollettino2311/confraternita_pranzo.jpg"
     alt="">
{% endraw %}



