---
layout: single
title:  "Passeggiata a Como con visita all’Opera don Guanella e salita a Brunate"
date:   2024-07-07 09:49:04 +0200
categories: bollettino 2407
tags: Varie
author: lc
---

In data 6 giugno 2024, favoriti da una giornata di sole, un numeroso gruppo di parrocchiani, utilizzando le proprie auto,
si è diretto nella città di Como.

Due erano le mete pianificate.

La prima consisteva in una visita presso l’Opera don Guanella -la Casa della Divina Provvidenza. La seconda meta era la salita a Brunate con la funicolare.

Appena arrivati presso l’Opera don Luigi Guanella ci siamo diretti nel Santuario del Sacro Cuore, situato all’interno della struttura: lì il nostro don Angelo ha preso la parola narrando la vita del religioso. Proprio qui nel Santuario del Sacro Cuore don Angelo è stato ordinato sacerdote.

Successivamente il gruppo accompagnato da una guida, ha visitato il Museo dedicato a don Guanella. L’istituzione disposta su due piani si propone di rappresentare un centro di richiamo religioso e culturale per diffondere la conoscenza e il carisma del fondatore. Il piano terra mette in evidenza il fondatore nel suo contesto storico, l’uomo di carità, di relazione con gli altri e con Dio. Al piano superiore si possono visitare lo studio, la camera da letto, accuratamente restaurati e un vasto salone. Uno spazio del museo è riservato ad alcune figure fondamentali per lo sviluppo dell’Opera tra cui la Beata suor Chiara Bosatta, la sorella suor Marcellina e Monsignor Aurelio Bacciarini.

Al termine della visita, ci siamo recati alla stazione di partenza della funicolare a Como e siamo saliti a Brunate. Dopo aver pranzato presso la Locanda Milano, abbiamo ammirato dall’alto la città, i suoi dintorni, il lago e il nostro Mendrisiotto. Soddisfatti e arricchiti culturalmente siamo rientrati alle nostre abitazioni.


{% raw %}<img class="full"
     src="/assets/images/bollettino2407/passeggiata-como-1.jpg"
     alt="">
{% endraw %}


{% raw %}<img class="full"
     src="/assets/images/bollettino2407/passeggiata-como-2.jpg"
     alt="">
{% endraw %}


Un grazie a tutti i partecipanti, a don Angelo, a Maria Elena e a Claudia per l’ottima organizzazione.

