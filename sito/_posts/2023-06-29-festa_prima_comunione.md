---
layout: single
title:  "La festa della Prima Comunione"
date:   2023-06-29 17:02:19 +0200
categories: bollettino 2307
tags: Comunità
---


Il 14 maggio scorso, nella chiesa di San Zenone, quattro dei nostri ragazzi si sono accostati per la prima volta al sacramento dell'Eucaristia.
I quattro ragazzi hanno seguito una preparazione di 9 mesi, frequentando mensilmente gli incontri di catechesi. Durante questi incontri, hanno avuto la possibilità di avvicinarsi a Gesù, di conoscerlo meglio, di famigliarizzarsi con i suoi insegnamenti e di vedere in Lui un amico e una guida. 

I ragazzi sono stati accolti con grande gioia da una comunità viva dove ognuno si sente partecipe. La cerimonia è stata allietata dal Gruppo musicale e i ragazzi sono stati protagonisti in vari momenti della celebrazione. 

Il giorno della prima comunione di questi ragazzi cadeva proprio nel giorno della festa della mamma. Questa coincidenza è stata l’occasione per don Angelo e per tutta la comunità di rivolgere una preghiera alla Vergine Maria e di fare gli auguri a tutte le mamme, affidandole alla Madre di Gesù. Sul finire della messa, don Angelo si è poi recato sul sagrato con l’incenso e ha rivolto al Signore una preghiera per l’anima di tutte le mamme sepolte nel nostro cimitero.

_Chiara Fontana-Rossetti_

Ecco alcuni pensieri dei ragazzi che hanno ricevuto la Prima comunione:

- Nel giorno della mia Prima Comunione ero molto felice. Ho ricevuto Gesù nel mio cuore.   Brando
- Il giorno della mia prima comunione è stato molto bello, Mi è piaciuto ascoltare la lettura di mia mamma, mi sono emozionato nel leggere. La predica di don Angelo è stata molto bella. Il momento che mi è piaciuto di più, è stato mangiare l’ostia; all’inizio sembrava di mangiare cartone, ma don Angelo mi ha detto di farla sciogliere in bocca. Leo
- La giornata della mia Prima Comunione è stata emozionante, perché oltre ai divertimenti di quel giorno, ho scoperto di avere un nuovo amico, Gesù. Raffaele
- È stato bellissimo ricevere l’ostia per la prima volta. E adesso quando faccio il chierichetto don Angelo mi dà l’ostia. Giuseppe





