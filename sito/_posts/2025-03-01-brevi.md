---
layout: single
title:  "Momenti di vita comunitaria"
date:   2025-03-01 14:27:45 +0200
categories: bollettino 2503
tags: Brevi
---

##  Anniversari di matrimonio

La domenica di Cristo Re, ultima domenica dell’anno liturgico, nella nostra parrocchia è consuetudine omaggiare gli sposi che durante l’anno hanno festeggiato un significativo anniversario di matrimonio.


{% raw %}<img class="full"
     src="/assets/images/bollettino2503/anniversari_matrimonio.jpg"
     alt="Anniversari 2024">
{% endraw %}


* Marilena e Mario Gianolli - 50 anni
* Ida e Renzo Fontana - 60 anni
* Rina e Francesco Carrara - 60 anni



“L’amore è sempre paziente e gentile, non è mai geloso.
L’amore non è mai presuntuoso o pieno di sé, non è mai scortese o egoista,
non si offende e non porta rancore.
L’amore non prova soddisfazione per i peccati degli altri
ma si delizia della verità. È sempre pronto a scusare, a dare fiducia,
a sperare e a resistere a qualsiasi tempesta.”
Dalla lettera di San Paolo ai Corinzi (13, 4-7)


## Lanternata d’Avvento

Bel momento quello che abbiamo vissuto all’inizio del cammino d’Avvento: magico e ricco di emozioni per grandi e piccini.

Trovate [qui alcune immagini](/foto/gallery-veglia-avvento/). 

Grazie ai nostri ragazzi che con la loro presenza hanno animato la lanternata rendendola speciale!

## Festa di San Zenone

Anche quest’anno la festa patronale di San Zenone ha avuto una bella cornice di partecipanti. Dopo la Messa solenne e la distribuzione del pane benedetto, abbiamo potuto gustare i “pesitt di San Zenone”.


{% raw %}<img class="full"
     src="/assets/images/bollettino2503/pessitt.jpg"
     alt="">
{% endraw %}

Anche i nostri ragazzi con qualche mamma hanno collaborato alla buona riuscita della festa, preparando dolci prelibatezze per il banco di San Zenone.


## Concerto di Natale

Concerto di Natale per il gruppo mandolinistico Eliante di Mendrisio. L’appuntamento ha avuto luogo in data 22 dicembre, nella nostra chiesa parrocchiale.

Il numeroso pubblico presente ha potuto apprezzare l’esibizione dell’orchestra di strumenti a corda, diretti dal maestro Gianluca Fortino, con un programma composto da alcuni brani prettamente natalizi e altri con melodie e ritmi popolari di diverse culture.

Il programma ha allietato la serata, unendo in un’unica occasione diverse varietà musicali.
Si ringrazia il gruppo Eliante per l’iniziativa e per le emozioni che ci ha trasmesso.

_Livio Clerici_

## Preparazione alla Cresima

Il gruppo in formazione alla Cresima, affrontando nebbia e freddo, ha vissuto domenica 16 febbraio una giornata di riflessione sul Silenzio. Dopo un cammino a tappe, dalla Bellavista ha raggiunto Cragno, dove ha trovato una calda ospitalità per un pranzo pic-nic,
un buon té caldo e una torta.
Il rientro a piedi ha visto il gruppo partecipare ad una messa "in famiglia" all'oratorio di San Giuseppe.
Una bella giornata!
Gli incontri di formazione proseguono con altre e diverse iniziative.

