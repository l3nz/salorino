---
layout: single
title:  "Pomeriggio informativo per gli anziani sulla salute"
date:   2024-07-07 09:52:53 +0200
categories: bollettino 2407
tags: Comunità GruppoAnziani
author: lc
---


E’ stato un pomeriggio interessante sul tema “Salute per gli anziani” proposto venerdì 24 maggio 2024 presso la saletta parrocchiale, nato dalla collaborazione tra la dottoressa Laura Uccella Emilitri e il Consiglio Parrocchiale. 

La dottoressa Laura, specialista FMH in Chirurgia, con formazione in medicina d’urgenza e Caposervizio di Pronto Soccorso dell’Ospedale Civico di Lugano, ha introdotto il tema salute come componente fondamentale della nostra vita. 

L’alimentazione sana, l’attività fisica all’aperto, il dormire a sufficienza, consumare alcool con moderazione, evitare di respirare gas tossici e fumi, il contatto sociale, sono alcuni fattori importanti per uno stile di vita sano. Queste tematiche a favore del mantenimento della buona salute, mirano a preservare nel tempo l’autonomia e la qualità di vita.

Ha quindi trasmesso agli anziani, informazioni e consigli su alcune situazioni, da gestire con un occhio di riguardo. Sono stati presi in visione diversi argomenti come la pressione arteriosa, i battiti cardiaci, i vari tipi di vitamine che ci possono aiutare, il colesterolo, la depressione, il corretto comportamento quando ci si alza di notte, l’eliminazione dei tappeti che possono provocare le cadute e l’utilizzo di bastoni per gli spostamenti sia in casa che fuori casa.  

Lo svolgimento dell’incontro è stato piacevole, molto apprezzato dai presenti che sono intervenuti generando un dialogo costruttivo
ed efficace.

Si ringrazia la dottoressa Laura per il tempo che ci ha dedicato, per i consigli avuti e per la Sua professionalità.

