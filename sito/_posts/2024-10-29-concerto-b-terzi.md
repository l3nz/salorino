---
layout: single
title:  "Concerto in ricordo di Battista Terzi"
date:   2024-10-29 20:36:03 +0200
categories: bollettino 2411
tags: Musica 
---

Si è tenuto lo scorso 15 settembre, nella chiesa parrocchiale di San Zenone gremita da un numeroso pubblico, un concerto in ricordo di Battista Terzi. 

{% raw %}<img class="full"
     src="/assets/images/bollettino2411/terzi_1.jpg"
     alt="">
{% endraw %}


Era una persona conosciuta anche oltre i confini di Salorino, un amico cordiale, pieno di allegria e di simpatia. Sono trascorsi 15 anni dalla sua scomparsa e lo abbiamo ricordato come presidente del Consiglio parrocchiale, dove si è sempre mostrato disponibile, instancabile e propositivo. 

Abbiamo rivissuto nella nostra memoria Battista anche come membro attivo della Confraternita del Santissimo Sacramento, nonché come presidente dell’Associazione benefica Amici in festa. 

Il Consiglio parrocchiale ha con piacere messo a disposizione per questo evento la chiesa San Zenone, mentre la parte organizzativa del concerto è stata realizzata dai familiari, in particolare dalla figlia Cinzia, che si è impegnata a fondo per una buona riuscita. 

{% raw %}<img class="full"
     src="/assets/images/bollettino2411/terzi_2.jpg"
     alt="">
{% endraw %}


In repertorio brani particolarmente significativi e toccanti, numerosi preferiti da Battista, eseguiti con professionalità dai componenti del Circolo
Mandolinistico Aurora di Vacallo, diretti dal maestro Antonio Rezzonico.

Il concerto è stato molto apprezzato dal pubblico presente.





