---
layout: single
title:  Le Quattro Candele
date:   2023-11-01 17:17:34 +0200
categories: bollettino 2311
tags: Poesie
---

Le quattro candele bruciando si consumavano lentamente.

Il luogo era talmente silenzioso che si poteva ascoltare la loro conversazione…

La prima candela disse:

“Io sono la Pace. Il mondo è pieno di odio e di guerre.

Nessuno riesce a tenermi accesa”.

Poi la candela della Pace si spense completamente.

La seconda candela disse:

“Io sono la Fede. Purtroppo non servo a nulla. Gli uomini non ne vogliono sapere di me,

e per questo motivo non ha senso che io resti accesa”.

Proprio allora una leggera brezza spense la fiamma della Fede.

Triste triste la terza candela disse:

“Sono l’Amore. Gli uomini non comprendono la mia importanza.

Si dimenticano di amare perfino i loro cari”.

E senza attendere oltre la fiamma dell’Amore si spense.

Inaspettatamente …un bimbo entrò nella stanza e vide le tre candele spente.

“Ma cosa fate? Dovete rimanere accese fino alla fine!!”

E così dicendo scoppiò in lacrime.

Allora la quarta candela disse:

“Non avere paura, io sono la Speranza!

Finché sto accesa possiamo sempre riaccendere le altre candele”

Con gli occhi lucidi e gonfi di lacrime, il bimbo prese la candela della Speranza

e riaccese tutte le altre.

Il più grande di tutti è l’Amore… ma la fiamma della Speranza non dovrebbe mai spegnersi nella tua vita! Allora potrai vivere con Pace, Fede e Amore.