---
layout: single
title:  "La Quaresima"
date:   2019-02-10 06:56:47 +0200
categories: bollettino 1903
tags: PapaFrancesco
author: mp
---

Nella Quaresima siamo invitati ad intraprendere un cammino nel quale, sfidando la routine, ci sforziamo di aprire gli occhi e le orecchie, ma soprattutto aprire il cuore, per andare oltre il nostro “orticello”.

Mentre attraversiamo il “deserto” quaresimale, noi teniamo lo sguardo rivolto alla Pasqua, che è la vittoria definitiva di Gesù contro il Maligno, contro il peccato e contro la morte. Ecco allora il significato di questa prima domenica di Quaresima: rimetterci decisamente sulla strada di Gesù, la strada che conduce alla vita.

Tra i poveri e gli emarginati vediamo il volto di Cristo. Amando e aiutando i poveri amiano e serviamo Cristo. I nostri sforzi devono essere diretti e porre fine alle violazioni della dignità umana, contro la discriminazione e l’abuso nel mondo, perché queste sono la causa dell’indigenza. Quando il potere, il lusso e i soldi diventano idoli, diventano prioritari oltre al bisogno di una giusta distribuzione della ricchezza. Le nostre coscienze devono essere convertite alla giustizia, all’uguaglianza, alla semplicità e alla condivisione. 

Durante la Quaresima dobbiamo chiedere al Signore: *“Fac cor nostrum secundum cor tuum”*, cioè rendi i nostri cuori come il tuo. In questo modo riceveremo un cuore fermo e compassionevole, attento e generoso, un cuore aperto, non indifferente e non preda della globalizzazione dell’indifferenza. 

La Quaresima è un periodo di preghiera, di preghiera più intensa, più prolungata, più assidua, più attenta ai bisogni dei fratelli, più dedicata ai santi e alla Madonna per superare le situazioni di povertà e di sofferenza. 

La carita ci aiuta a vivere l'esperienza di donare con libertà, che di conseguienza ci porta verso una nuova libertà, ci toglie la paura di perdere ciò che abbiamo e ci elimina la tristezza di chi non sa o non vuole condividere la sua ricchezza con gli altri. 


__Papa Francesco__ 

