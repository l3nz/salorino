---
layout: single
title:  "Il Bivacco - 2019"
date:   2019-10-13 14:03:32 +0200
categories: bollettino 1910
tags: Comunità GruppoFamiglie
---


Sfidando le previsioni del tempo che davano pioggia e vento abbiamo vissuto il bivacco sul campo di Campora durante tutto il fine settimana al termine della scuola. Sabato sera, dopo cena, abbiamo cantato e ballato attorno al fuoco. Don Maksym ci ha aiutati a pregare insieme.

Il momento più bello è stato quando abbiamo trovato le lucciole che brillavano ad intermittenza come scintille. Abbiamo trovato anche larve di lucciole che sembravano vermi luminosi fluorescenti. Ci siamo divertiti con un gioco di carte di nome Loup-Garou, ridendo perché un ragazzino imbrogliava e faceva il pazzerello. 

{% raw %}<img class="full"
 src="/assets/images/bollettino1910/loup_garou.jpg" 
 alt="Loup Garou">
{% endraw %}

Abbiamo dormito bene in tenda. A colazione abbiamo divorato una gustosa treccia casalinga e altre squisitezze. Siamo poi scese in bici a messa. A pranzo, mentre i genitori si attardavano a tavola a chiacchierare e scherzare, noi bambini abbrustolivamo pane e mash-mallow sul fuoco. Per concludere la festa abbiamo presentato una coreografia sotto il tendone allestito dai papà. 

Grazie di cuore ai genitori che ci hanno offerto questa bellissima opportunità per stare con i nostri amici!

{% raw %}<img class="full"
 src="/assets/images/bollettino1910/bivacco_2019.jpg" 
 alt="L'allegra compagnia">
{% endraw %}

