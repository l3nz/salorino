---
layout: single
title:  "Cresima 2023: L’incontro con i richiedenti d’asilo"
date:   2023-06-29 17:08:29 +0200
categories: bollettino 2307
tags: Comunità
---


Durante la Settimana Santa le ragazze e i ragazzi che si preparano alla Cresima hanno vissuto uno speciale “fuori-porta” all’oratorio di Novazzano. Qui regolarmente sono accolti, per un pomeriggio di svago, un gruppo di richiedenti l’asilo che alloggiano al Centro SEM di Pasture, con i loro assistenti.  Questi momenti d’incontro sono organizzati dall’assistente spirituale del Centro, il diacono Marcel Mattana, aiutato dai volontari dell’oratorio. E’ lui che ci accoglie e ci introduce alla sua attività, con spiegazioni e raccontandoci anche alcune sue esperienze personali. Il pomeriggio trascorre poi in condivisione con le famiglie e i ragazzi, arrivati appunto da Pasture: giochi, lavoretti con le perline, ping-pong, calcetto, partite di calcio e l’immancabile merenda.

Ecco alcune impressioni raccolte tra le ragazze e i ragazzi di Salorino:

“Mi ha fatto pensare vedere delle persone che hanno sofferto così tanto e riescono ancora a sorridere: se lo meritano di essere felici.”
“Ho pensato al mondo e alla disparità che esiste: noi siamo davvero fortunati.”

“Abbiamo dato poco, è bastata la nostra presenza
per far percepire a loro molto e di conseguenza anche
noi abbiamo percepito molto.”

“Mi è piaciuto giocare a calcio insieme, sono tornato a casa contento.”

“Non avevo realizzato chi fossero e cosa avessero passato: mi ha impressionato molto.”

“Hanno avuto anche fortuna, a volte mi sembra che le loro storie non hanno senso.”
“Era bello sapere che li facevamo felici”.

**I prossimi incontri per i ragazzi della Cresima** sono:

- venerdì 28 luglio gita al Generoso 
- venerdì 25 agosto serata cinema 
- domenica 3 settembre preparazione 
- domenica 24 settembre preparazione 
- sabato 14 ottobre giornata con pranzo alla fraternità di Betania a Rovio
- Domenica 22 ottobre celebrazione della Santa Cresima presieduta dal vescovo Alain.

