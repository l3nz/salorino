---
layout: single
title:  "LETTERA del Presidente Consiglio Parrocchiale  "
date:   2024-07-07 10:02:47 +0200
categories: bollettino 2407
tags: Lettere
author: lc
---

   
Carissime e carissimi,

come mia consuetudine,
vi informo a grandi linee sulla situazione della nostra Parrocchia, illustrata durante l’Assemblea parrocchiale del 28 aprile 2024. 


La nostra
è una piccola comunità,
ma possiamo spaziare con vari eventi come la celebrazione del rito della Cresima, della Prima Comunione, gli incanti con prodotti locali, un concerto,
un saggio musicale e un’uscita parrocchiale.

Da parte del Consiglio Parrocchiale rimane sempre un occhio attento per quanto riguarda la conservazione della chiesa San Zenone e degli Oratori, operando con parsimonia sulle finanze e facendo l’indispensabile. Nel 2023 per la chiesa San Zenone sono stati sostituiti il microfono dell’altare, il microfono dell’ambone e eseguiti lavori di manutenzione ordinaria.

I lavori nell’anno 2024 sono iniziati nel cortile interno dell’edificio parrocchiale, con il ripristino di una parte di muro pericolante e la sistemazione del muro della scalinata esterna.
Abbiamo “dato il via” al rifacimento dello zoccolo in muratura sotto il porticato della chiesa.

Per l’oratorio San Rocco, siamo in attesa di un aiuto finanziario per proseguire il risanamento del tetto. L’oratorio di Cragno, non presenta grossi problemi. All’interno, il valore dell’umidità si sta abbassando e i dati rilevati ultimamente lo confermano.

I conti consuntivi 2023 della Parrocchia e degli oratori di San Rocco e Cragno,
controllati dalla Commissione della Gestione, hanno chiuso con un leggero positivo.

L’Assemblea ordinaria dei Terrieri di Somazzo si è riunita in data 26 febbraio 2024 presso l’oratorio San Giuseppe. I conti per il 2023 allibrano un piccolo avanzo di esercizio dopo le spese straordinarie dovute al controllo periodico del tetto dell’oratorio. Da ringraziare la comunità per le generose offerte raccolte alla festa patronale di San Giuseppe e alla festa della Madonna Pellegrina. Un intervento che sarà prossimamente necessario è il ritinteggio della porta della chiesa e del campanile.

A nome del Consiglio Parrocchiale ringrazio tutti coloro che aiutano a sostenere la nostra Parrocchia, la Confraternita, il Municipio di Mendrisio, la casa anziani la Quiete e le fondazioni che 
contribuiscono economicamente per i lavori di manutenzione.

Concludo augurando a voi e ai vostri cari un’ottima estate.
