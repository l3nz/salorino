---
layout: single
title:  "Consiglio parrocchiale, nuovo presidente 2021-2025"
date:   2021-06-10 22:16:12 +0200
author: lc
categories: bollettino 2106
tags: ConsiglioParrocchiale
---

Carissime e carissimi,

nell’assemblea parrocchiale dell’11 aprile 2021 sono stato eletto membro del Consiglio parrocchiale.

In seguito, nella prima riunione del Consiglio parrocchiale sono stato designato alla carica di presidente.

Per me sono state due grosse emozioni ricevere questi incarichi. Non vi nascondo che essendo per la prima volta coinvolto in modo totale in questa esperienza, c’era un po’ di timore, che è stato subito superato dal piacere e dalla voglia di essere utile.

Mi sono ritrovato in un nuovo ambiente, dove ho iniziato ad apprendere le particolarità della gestione parrocchiale, in un clima di amicizia, impegno, rispetto e coinvolgimento nell’affrontare le tematiche che si presentano.

Le tematiche sono varie, ad esempio: le gestioni della chiesa parrocchiale e degli oratori, le proposte di miglioramento, le finanze, le manutenzioni, le valutazioni di eventi e le regole imposte per il virus Covid 19. Sono tutti temi da trattare e da attuare, se vogliamo guardare per il presente ma soprattutto verso il futuro.

Ringrazio per la collaborazione i membri del Consiglio parrocchiale: don Maksym Podhajski, Ettore Brenni, Marilena Fontana Mantegazzi e Adriano Ponti.

Con la speranza che a breve potremo guardarci senza la mascherina e sorridere  scambiandoci il “segno della pace” o un’amichevole stretta di mano, colgo l’occasione per ringraziare tutte le parrocchiane e tutti i parrocchiani che in vari modi partecipano a mantenere viva la Parrocchia di Salorino e tutti gli Oratori.                   

Vi saluto cordialmente con un arrivederci.                                                               

*Livio Clerici - Presidente del Consiglio parrocchiale*


{% capture notice-text %}

### IL CONSIGLIO PARROCCHIALE RINGRAZIA

Il Consiglio parrocchiale, anche a nome di tutta la comunità di Salorino,  esprime la sua gratitudine e il suo vivo ringraziamento al signor **Graziano Poretti** per il lavoro svolto nei 12 anni di presidenza del Consiglio parrocchiale e ai signori **Rina e Francesco Carrara** per i 22 anni d’impegno profuso a favore dell’oratorio di San Rocco.

Un ricordo particolare e riconoscente va a **Luigi Del Bosco**, scomparso improvvisamente lo scorso 8 febbraio, che con la sua passione, la cura avuta per l’archivio parrocchiale e i suoi scritti sul Bollettino parrocchiale ha saputo conservare e trasmettere la storia di tutta la nostra comunità.


{% endcapture %}
<div class="notice--primary">
  {{ notice-text | markdownify }}
</div>





