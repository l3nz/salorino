---
layout: single
title:  "Bivacco 2019"
date:   2019-05-21 07:01:47 +0200
categories: 
tags: GruppoFamiglie
---

Per concludere l'anno scolastico in festa, come tradizione da alcuni anni, le famiglie della parrocchia organizzano un bivacco nel campo sportivo di Campora **sabato 15 giugno**. 

Nel pomeriggio i bambini e i ragazzi montano le tende e giocano in libertà (calcio, volano, pallavolo,...). Segue qualche sfida di abilità e forza con il tiro alla fune, le acrobazie e le torri umane. 

Nel frattempo si accende la griglia per preparare una buona e allegra cena in compagnia, in cui ogni famiglia condivide le proprie prelibatezze. 

Al calar del sole ci si raduna attorno al fuoco per cantare, ascoltare storie, giocare, ballare e ridere insieme. Al termine ci si unisce in preghiera per ringraziare di tutto e per affidare il cammino di ognuno. I più avventurosi si fermano a dormire in tenda. 

Al mattino ci si trova nuovamente tutti a tavola per una deliziosa colazione nel verde. 

Avvenimento atteso da tutti e realizzato grazie alla fantastica collaborazione di grandi e piccini!

