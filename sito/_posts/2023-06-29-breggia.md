---
layout: single
title:  "Lunedì di Pentecoste: il gruppo delle famiglie della parrocchia in visita al parco delle Gole della Breggia e alle gallerie del cementificio "
date:   2023-06-29 17:00:54 +0200
categories: bollettino 2307
tags: Comunità
---

Una decina di famiglie della nostra parrocchia accompagnate da Don Angelo, hanno dedicato la giornata di Pentecoste ad un’escursione nel parco delle Gole della Breggia terminata con un momento di comunione lungo il fiume Breggia. 


{% raw %}<img class="full"
     src="/assets/images/bollettino2307/breggia.jpg"
     alt="">
{% endraw %}


L’uscita, accompagnata da una guida specializzata, è iniziata attraverso i mulini che costeggiano il Breggia e si è poi spalancata nella maestosa e in qualche modo malinconica struttura dell’ex cementificio, dove i partecipanti hanno potuto conoscere per sommi capi il processo di produzione del cemento e l'importanza storica che questa industria ha avuto per la nostra regione e per il Cantone. 

Bardati con giubbotti catarifrangenti, caschi e pile frontali, grandi e piccini si sono avventurati nelle profonde gallerie sotterranee da dove veniva estratta la materia prima per la produzione del cemento. Accompagnati da guide competenti, hanno esplorato in totale sicurezza i passaggi e ammirato le differenti stratificazioni geologiche visibili sulle pareti. Per un lunghissimo minuto tutti hanno poi spento le pile e sono rimasti silenziosi nel buio più assoluto, vivendo un’esperienza decisamente intensa.

Durante la passeggiata sotterranea del nostro gruppo alcuni di noi rimasti all’esterno ha acceso la griglia sulle sponde del fiume Breggia e iniziato la preparazione del barbecue per pranzo. In mezzo alla natura rigogliosa, accompagnati dallo scorrere delle acque e dal sapore della luganighetta, la quarantina di partecipanti ha infine trascorso un paio di ore insieme, celebrando la nostra comunità. 

Ringraziamo di cuore Don Angelo e la sua squadra per aver organizzato questa splendida giornata, sperando di vivere presto altre avventure come questa.


