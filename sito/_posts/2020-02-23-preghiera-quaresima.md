---
layout: single
title:  "Preghiera da recitare in Quaresima"
date:   2020-02-23 10:05:27 +0200
categories: bollettino 2003
tags: Preghiera
---


Signore Gesù, inizia il tempo di Quaresima. <br>
un periodo per stare con te in modo speciale,  <br>
per pregare, per digiunare,  <br>
seguendoti così nel tuo cammino verso Gerusalemme,  <br>
verso il Golgota e verso la vittoria finale sulla morte. <br>

Sono ancora così diviso!  <br>
Voglio veramente seguirti,  <br>
ma nel contempo voglio anche seguire  <br>
i miei desideri e prestare orecchio alle voci  <br>
che parlano di prestigio, di successo, di rispetto umano,  <br>
di piacere, di potere e d’influenza.  <br>

Aiutami a diventare sordo a queste voci  <br>
e più attento alla tua voce,  <br>
che mi chiama a scegliere la via stretta verso la vita. <br>

So che la Quaresima sarà un periodo difficile per me.  <br>
La scelta della tua via dev’essere fatta  <br>
in ogni momento della mia vita.  <br>
Devo scegliere pensieri che siano i tuoi pensieri,  <br>
parole che siano le tue parole,  <br>
azioni che siano le tue azioni. <br>
Non vi sono tempi o luoghi senza scelte.  <br>
E io so quanto profondamente resisto a scegliere te. <br>

Ti prego, Signore: sii con me in ogni momento e in ogni luogo.  <br>
Dammi la forza e il coraggio di vivere questo periodo con fedeltà,  <br>
affinché, quando verrà la Pasqua, io possa gustare  <br>
con gioia la vita nuova che tu hai preparato per me.  <br>

Amen. <br>


*J.M. NOUWEN, In cammino verso l’alba*


