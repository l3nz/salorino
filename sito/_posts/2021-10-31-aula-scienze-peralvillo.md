---
layout: single
title:  ALLESTIAMO L’AULA DI SCIENZE PER GLI ALUNNI DELLA “PEQUEÑA BELÉN” DI PERALVILLO (PERÚ)
date:   2021-10-31 17:27:37 +0200
categories: bollettino 2111
tags: Lettere
---

Carissimi amici di Salorino, con gioia ho saputo da mia cognata Maria Elena che anche quest’anno state pensando al mercatino missionario e che la vostra mente é volata fin qui in Perú! Per questo motivo prendo l’occasione per scrivervi e raccontarvi che i primi giorni di gennaio 2020, nella nostra scuola Parrocchiale “Pequeña Bélen” di Peralvillo (Perú), iniziarono i lavori di costruzione di nuove aule per gli alunni delle medie perché la scuola era troppo piccola per contenere gli studenti che ogni anno aumentavano. Infatti fino a 5 anni fa c’era solo la scuola materna (7 sezioni) e la scuola elementare (6 sezioni); avevamo iniziato ad accogliere la prima media e successivamente una sezione in piú ogni anno perché i genitori desideravano che i loro figli potessero ricevere un’educazione con valori fino alla fine delle scuole dell’obbligo… e cosí gli alunni avevano “invaso” tutti gli spazi: refettorio, due stanzette usate per il catechismo e il salone auditorio…

Non avendo fondi si pensava inizialmente di incominciare con una sola aula, ma la provvidenza non ci mai abbandonati e cosí, grazie a una grande donazione proveniente dalla Germania e la generositá dell’associazione ASSOPROMI di Ospiate (Italia) siamo riusciti a costruire la direzione nuova, un bel porticato multiuso e al primo piano tre aule per gli alunni di 3ª , 4ª e 5ª media. Inoltre in un secondo momento é stato possibile costruire anche un ampio salone che servirá per educazione física, l’aula di musica e un magazzino. 

La gioia é esplosa il pomeriggio del 24 maggio 2021 quando Monsignor Antonio Santarsiero, Vescovo di Huacho, con la presenza di una trentina di persone ha inaugurato la nuova ala scolastica benedicendo le singole aule. In questa occasione ha promesso di fare un’altra inaugurazione con una Messa solenne il giorno in cui gli allievi ritorneranno sui banchi di scuola… perché in Perú i bambini, dal marzo 2020 seguono le lezioni a distanza perché non c’é ancora il permesso di aprire le scuole fino a che tutti non siano vaccinati.

I 533 alunni non vedono l’ora di poter rientrare a scuola, soprattutto gli alunni del quinto anno di scuola media, perché vorrebbero godere almeno per gli ultimi mesi della nuova struttura… meno male che la cappella della scuola funge da parrocchia, fino a quando non riusciremo a costruire la Chiesa parrocchiale di Peralvillo, cosí almeno alla domenica chi vuole puó vedere le nuove aule almeno dal cortile!

Ci auguriamo che anche qui in Perú la situazione possa ritornare alla “normalitá” il piú presto possibile! Dicono che a metá ottobre dovrebbe iniziare la scuola “semipresencial”, cioé metá classe viene a scuola e gli altri alunni seguono a distanza con videoconferenza, in modo che tutti gli scolari possano venire a scuola due giorni alla settimana.

La vostra offerta sará utilizzata per comperare alcuni “strumenti” per l’aula di scienze, come provette, piccola bilancia, spazzolino per pulire i tubi, mortaio di porcellana, pipette, matraccio, … in modo che i ragazzi delle medie possano approfondire gli studi con alcuni esercizi pratici. Quando compreremo questi “strumenti” vi invieró le foto!

Ancora un ringraziamento a tutti coloro che collaboreranno a questa bella iniziativa a favore dei piú bisognosi.

Approfitto per aggiungere qualche altra informazione sulla nostra missione: anche il catechismo quest’anno é stato sempre a distanza (videoconferenza). Durante l’anno 2021 ci sono stati diversi mesi che la Chiesa é stata ancora chiusa a causa del COVID, adesso peró abbiamo la Messa tutti i giorni perché dal mese di giugno abbiamo finalmente un parroco e un diacono che pensano al nostro paese e alle comunitá vicine. Dal mese di luglio abbiamo iniziato con le novene che ci portano a Natale (Madonna del Carmelo, Croce di Mutupe, San Giovanni Maria Vianney, San Bartolomeo, “el Señor de Pumallucay”, la Madonna della Mercedes, San Michele arcangelo, “El Señor delos Milagros”, San Marino de Porres, la Madonna di Guadalupe, la novena di Natale), peró -per evitare di stare stretti in spazi piccoli- non andiamo piú nelle case o nei quartieri a pregare bensí i devoti vengono in Chiesa portando il loro santo: con loro preghiamo il Santo Rosario e partecipiamo alla Santa Messa.

Nel mese di agosto e settembre abbiamo celebrato battesimi comunitari di bambini e adulti, prime comunioni e cresime di persone adulte e per il mese di dicembre sono previste le prime comunioni dei bambini e le cresime dei ragazzi.

Questo in breve la nostra vita a Peralvillo!

Un saluto a tutti sperando di rivederci presto e ancora un GRAZIE di cuore per pensare alla nostra gente peruviana!

__Sr Nadia Gianolli con le consorelle Sr. Angelica e Sr Elsa__



