---
layout: single
title:  "Il banco del dolce di S Zenone"
date:   2022-03-05 18:23:06 +0200
categories: bollettino 2203
tags: GruppoFamiglie
---


Il Consiglio parrocchiale per la festa patronale di San Zenone, in data 12 dicembre 2021, dopo aver valutato la situazione pandemica e i relativi provvedimenti anti-Covid da intraprendere, ha deciso di organizzare il banco dei dolci.

Puntualmente sono pervenuti biscotti, torte, vasetti di marmellate e di miele, condimenti, preparati per bevande calde e decorazioni all’uncinetto fatte con passione e precisione.

Tutte le leccornie e le decorazioni presenti sono state molto apprezzate e subito acquistate dai fedeli. Possiamo affermare che abbiamo avuto un’ottima riuscita. La vendita dei preparati ha fruttato un buon incasso.

Si ringraziano le persone che hanno contribuito dedicando il loro tempo all’organizzazione e alla preparazione dei dolci e delle decorazioni.

Un particolare grazie alle ragazze e ai ragazzi che con tanto impegno hanno preparato i condimenti per le verdure, le polveri destinate a cioccolate calde e che hanno presenziato al banco dei dolci al termine delle S. Messe di sabato e domenica.
 
