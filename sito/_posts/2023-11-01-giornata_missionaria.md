---
layout: single
title:  Giornata Missionaria
date:   2023-11-01 17:25:57 +0200
categories: bollettino 2311
tags: Comunità
author: bb
---

_Dalla diocesi di Lugano in missione ad Haiti_

Li abbiamo conosciuti, li abbiamo incontrati: Nadia e Alessandro, dopo una breve visita ad Edy e Fabiana, sono ripartiti per Haiti, a Miragoâne, per portare avanti i progetti in collaborazione con la diocesi di Anse-à-Veau.

Le caprette per il villaggio di Lohmond sono state acquistate ed ora si spera che questa attività generatrice integrale di risorse dia i suoi frutti! Intanto le scuole sono ricominciate, tra mille difficoltà a causa dell’instabilità nel paese in un contesto dove la vita continua con coraggio e dove le persone hanno bisogno di segni, di parole e di gesti di fiducia. Con i colleghi del Bureau Diocésain d’Education (BDE) Alessandro e Nadia si sono immersi in questo grande compito educativo a 360 gradi elaborando dei piani di lezione semplici e facili nel campo dello sviluppo delle competenze, nel campo della salute integrale, in quello del ben vivere insieme come anche nel campo della participazione comunitaria.


Felici di esserci conosciuti, abbiamo deciso di continuare a sostenere l’attività dei nostri missionari diocesani e, grazie alla vendita delle zucche e delle vellutate di zucca preparate anche con l’aiuto delle ragazze e dai ragazzi della cresima, possiamo far giungere ad Haiti più di 1100.-!

Grazie a tutti! Grazie cuoca Wanda! Grazie MariaElena e Valerio! Grazie ragazzi e ragazze!

Per chi volesse seguire i progetti e le attività di Alessandro e Nadia:
[https://progettohaiti.blog/](https://progettohaiti.blog)





