---
layout: single
title:  "Attività del Gruppo Famiglie"
date:   2018-10-12 06:56:47 +0200
categories: bollettino 1903
tags: GruppoFamiglie
---

Negli ultimi mesi i nostri bambini e ragazzi sono stati coinvolti in varie attività sia a favore della nostra parrocchia che a favore di coetanei che abitano luoghi lontani da noi.

## Giornata missionaria 

A Suor Aidée e al suo lavoro con i gruppi di Infanzia Missionaria nella foresta Amazzonica era dedicata la campagna di quest’anno di Missio Infanzia.

Durante i pomeriggi di attività in saletta ci siamo avvicinati e abbiamo conosciuto la realtà dell’Amazzonia.

Con il motto “Semi di speranza e perle di gioia” i nostri ragazzi hanno confezionato dei braccialetti che ognuno ha potuto portare a casa.

La cioccolata che abbiamo venduto  è stata come sempre apprezzata e abbiamo potuto contribuire ai progetti di Suor Aidée.

## Atelier fimo

Durante il mese di novembre le nostre ragazze hanno potuto approfittare della gentilezza di Daniela  per creare delle meravigliose opere d’arte con la pasta Fimo. Grazie a lei per la collaborazione e la disponibilità.

Sono stati due momenti davvero belli, trascorsi con gioia in saletta e terminati con qualche gioco divertente.

{% raw %}<img src="/assets/images/bollettino1903/atelier_fimo.jpg" alt="" class="full">{% endraw %}
 

## Lavoretti di Natale

In preparazione al Natale quest’anno i ragazzi si sono cimentati con la pasta di sale. Durante gli incontri del mercoledì pomeriggio hanno creato dei pendenti che sono poi stati esposti all’esterno della chiesa (sugli alberi creati dalle mamme) e donati la prima domenica d’Avvento alla comunità. Ognuno ha potuto portarne a casa qualcuno per decorare il proprio albero di Natale.

{% raw %}<img src="/assets/images/bollettino1903/merenda.jpg" alt="" class="full">{% endraw %}

Come sempre una merenda in compagnia dopo il lavoro mette allegria.
(qui c’era pure da festeggiare un compleanno… e gli auguri erano per Lucilla)


## Lanternata

Quest’anno ci siamo presi un anno di pausa dalla preparazione dello spettacolo natalizio proponendo, in alternativa, una lanternata da San Rocco a San Zenone, con il presepe vivente. La nascita del presepe vivente è attribuita nientemeno che a San Francesco che, durante la notte di Natale del 1223, rievocò per la prima volta nella storia la nascita di Gesù con una rappresentazione vivente. 

Abbiamo rievocato il cammino di Giuseppe e Maria verso Betlemme, il coraggio e le fatiche che hanno incontrato mentre cercavano un luogo nel quale Maria potesse dare alla luce Gesù.

Alcuni canti hanno allietato i vari momenti. È seguito uno scambio d’auguri bagnato da abbondante vin brulé, tè caldo e con leccornie varie.

La serata è stata per tutti un bel momento di condivisione e di festa prima del Natale, dove sia i ragazzi e gli adulti si sono dati da fare, ognuno con il proprio compito, affinchè tutto fosse curato nel modo migliore.

Un grazie particolare a Rita e Paolo nella parte di Maria e di Giuseppe, ai Re Magi Adriano e Graziano, a Pietro per averci accompagnato con due bravi e pazienti  asinelli, agli “osti” Graziella, Emilio, Wanda, e... a tutti i presenti !


{% raw %}<img src="/assets/images/2018-natale/PHOTO-2018-12-24-16-32-26.jpg" alt="" class="full">{% endraw %}

* [Galleria fotografica della Lanternata 2018](/foto/fiaccolata-natale-2018/)




## Benedizione animali

Su invito di Don Maksym, domenica 20 gennaio in occasione della festa di Sant’ Antonio, ci siamo presentati sul sagrato della nostra chiesa di San Zenone in compagnia dei nostri amici animali per la benedizione.

{% raw %}<img src="/assets/images/bollettino1903/benedizione_animali.jpg" alt="" class="full">{% endraw %}

C’erano conigli, cani, gatti, un agnello, una gallina e anche alcune tartarughe.
È stato un bel momento di preghiera terminato con una piccola merenda condivisa.

*Una mamma*
