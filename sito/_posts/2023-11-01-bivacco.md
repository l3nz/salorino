---
layout: single
title:  Il bivacco delle famiglie a Campora
date:   2023-11-01 17:28:30 +0200
categories: bollettino 2311
tags: Comunità GruppoFamiglie
---


Il 17 giugno abbiamo svolto il tradizionale bivacco nei prati di Campora. Al mattino alcune ragazze con la cuoca Wanda si sono trovate per preparare qualche buon stuzzichino per la serata. Nel pomeriggio sul prato di Campora i ragazzi si sono trovati per organizzarsi e cimentarsi nel montaggio delle tende: sfida logistica non sempre banale e scontata!!

Verso sera un certo languorino ha iniziato a farsi sentire e quindi gli stuzzichini di Wanda e gli aperitivi fatti da altre mamme sono stati davvero apprezzati. 

Poi è arrivato il momento dell’accensione dei fuochi nei bracieri per la grigliata. I ragazzi si sono divertiti a cercare e preparare un bel legno per cuocere la pasta del pane sul fuoco: buonissimo!! Abbiamo mangiato tutti insieme in un clima spensierato, gioioso assolutamente non formale dove ognuno poteva andare venire e relazionarsi come meglio credeva!!


{% raw %}<img class="full"
     src="/assets/images/bollettino2311/bivacco_1.jpg"
     alt="Il bivacco">
{% endraw %}




All’imbrunire le lucciole hanno catturato e incantato l’attenzione dei ragazzi e delle ragazze che sono andati subito a cercarne sempre di più tutti assieme nel buio pesto del bosco. E così mentre i grandi si intrattenevano con discorsi da grandi, alla faccia di chi pensa che i giovani di oggi sono sempre “impalati” davanti agli schermi e non si sanno più divertire nella natura, la banda del Generoso se l’è spassata alla grande!

Dopo una bella cena in compagnia è arrivato il momento del bivacco vero e proprio: il nostro Don Angelo ci ha deliziato e commosso con qualche suo racconto e poi abbiamo dato il via ai canti! 


{% raw %}<img class="full"
     src="/assets/images/bollettino2311/bivacco_2.jpg"
     alt="Il bivacco">
{% endraw %}

I primi a sentire la stanchezza sono stati gli adulti che hanno iniziato a ritirarsi nelle tende e nei furgoni per una bella dormita. I più giovani hanno chiacchierato e giocato ancora un pochino e poi adagio adagio anche loro si sono lasciati andare tra le braccia di Morfeo.

È stato magico svegliarsi con i raggi del sole del mattino e ritrovarsi ancora tutti assieme per una bella e buona colazione!!
Un grazie a tutti coloro che hanno partecipato e contribuito alla riuscita di questa bella esperienza festosa in amicizia e serenità immersi nella natura di quest’angolo stupendo del nostro territorio.

_Cristina e Davide Giudici_



{% raw %}<img class="full"
     src="/assets/images/bollettino2311/bivacco_3.jpg"
     alt="Il bivacco">
{% endraw %}

