---
layout: single
title:  "Primi venerdì del mese: una pratica devozionale colma di grazie"
date:   2022-12-08 16:21:05 +0200
categories: bollettino 2211
tags: Preghiera
author: meg
---


Lo scorso agosto, la nostra parrocchia è stata invitata ad ospitare e condividere un’iniziativa di preghiera da parte dell’associazione Voce di Maria, di cui riportiamo qui di seguito un estratto della lettera del presidente:

“L'associazione Voce di Maria è nata in Ticino per sostenere nel nostro territorio la diffusione della missione intrapresa da Radio Maria Italia: l'appello alla conversione per i più lontani e l'esortazione alla preghiera, che nella complessità del tempo attuale appare sempre più la nostra vera forza. Sappiamo infatti che con la preghiera possiamo chiedere al nostro Padre buono di influire Lui stesso su persone e situazioni, affinché il Bene continui a manifestarsi copiosamente, consolandoci.

Per questo motivo desideriamo condividere un'iniziativa di preghiera mensile ospitata da don Angelo Epistolio presso la comunità parrocchiale di Salorino, il primo venerdì del mese, a partire dal prossimo 7 ottobre: ci incontreremo per 9 venerdì consecutivi secondo le intenzioni consegnate da Gesù a santa Margherita Maria Alacoque, per adorare il Sacro Cuore di Gesù con spirito di riparazione per i peccati del mondo e di gratitudine per l'immenso amore donatoci da Dio che si è fatto uomo per noi, per la nostra salvezza.

La pratica può essere seguita liberamente, nel senso che una volta iniziata, ciascuno può anche praticarla nella Chiesa che desidera, come infatti avverrà per esempio il 6 gennaio 2023, considerato che si tratta di un giorno festivo.”


Invitiamo quindi tutti voi, cara comunità, ad approfittare di questo momento di grazia e aderire a questo intenso momento di preghiera, così previsto:

**ogni primo venerdì del mese, in chiesa parrocchiale**

- ore 18:00 Santo Rosario
- ore 18:30 Santa Messa con Adorazione Eucaristica

La grande promessa di Gesù
che rivela a Santa Margherita Maria Alacoque: 

"Io ti prometto, nell’eccesso della misericordia del mio cuore, che il mio amore onnipotente concederà a tutti quelli che si comunicheranno il primo venerdì del mese, per nove mesi consecutivi, la grazia della penitenza finale. Essi non morranno in mia disgrazia, né senza ricevere i sacramenti e il mio Cuore sarà loro sicuro asilo in quell’ora estrema. "

