---
layout: single
title:  "Pranzo anziani Natale 2018"
date:   2019-02-10 06:56:47 +0200
categories: bollettino 1903
tags: Comunità GruppoAnziani
---

La prima domenica di Avvento, il 2 dicembre 2018, la Confraternita del SS. Sacramento ha organizzato il tradizionale pranzo anziani presso il Grotto del Giuvan, riservato ai cittadini del quartiere di Salorino che hanno raggiunto il traguardo dei 65 anni e oltre.

E’ stato un evento che ha permesso agli oltre 45 partecipanti di trascorrere  qualche ora in amicizia e condivisione fraterna in sintonia col periodo di Avvento appena iniziato.


{% raw %}<img src="/assets/images/bollettino1903/pranzo_anziani.jpg" alt="" class="full">{% endraw %}





Il Sindaco **Samuele Cavadini** ha presenziato al festoso incontro, portando il saluto dell’Autorità comunale.

Dopo un ottimo pranzo, è stata estratta la lotteria con premi raccolti grazie alla collaborazione di diversi Confratelli e in gran parte offerti da alcuni benefattori, che si ringraziano sentitamente. 

Il ricavato della lotteria di 520.- Fr. è stato devoluto in favore della Azione natalizia organizzata dal Vicariato del Mendrisiotto che quest’anno ha sostenuto la missione in Venezuela di don Angelo Treccani, per la costruzione di mense scolastiche.

La Confraternita ringrazia di cuore tutti i partecipanti a questo evento che   hanno potuto trascorrere qualche ora di festa, dando pure un contributo a fratelli lontani e meno fortunati di noi.


{% raw %}<img src="/assets/images/bollettino1903/pranzo_anziani_2.jpg" alt="" class="full">{% endraw %}












