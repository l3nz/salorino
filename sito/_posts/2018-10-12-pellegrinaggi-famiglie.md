---
layout: single
title:  "Vita di comunità"
date:   2018-10-12 06:56:47 +0200
categories: bollettino 1811
tags: Comunità
---

# Soggiorno a Fiesch del gruppo famiglie
	
Gli ultimi giorni del mese di agosto un bel gruppo di famiglie si è recato a Fiesch per trascorrere qualche giorno di vacanza in amicizia. Siamo partiti da Salorino mercoledì mattina con molto entusiasmo e curiosità per le belle giornate che ci aspettavano. Selina ha preparato un ricco ed entusiasmante programma per tutti noi, per grandi e piccini, mamme e papà, per timidi e audaci. Il bel tempo è stato dalla nostra parte; già alla partenza splendeva il sole che ci ha accompagnato quasi fino a Fiesch. Prima tappa: pranzo a Cioss Prato, dove i ragazzi hanno potuto approfittare di un momento di svago nel bellissimo parco giochi, con un lauto pranzo al sacco per alcuni e un gustoso piatto di gnocchi per altri.


Una volta giunti a Fiesch abbiamo sistemato velocemente le nostre cose nelle camere… il parco avventura ci aspettava e la pioggia incombeva. Per qualcuno non era la prima volta che saliva sugli alberi con casco e imbragatura, utilizzando una carrucola oppure una corda per spostasi da un albero all’altro senza scendere. Qualcun altro invece ha dovuto armarsi di molto coraggio e lanciarsi all’avventura. Tutti però sono scesi dagli alberi felici e contenti (e anche un po’ bagnati) per essere riusciti a giungere in fondo al proprio percorso!


Il giorno seguente per i più grandicelli (e temerari) ci aspettava una discesa con le trotinette a Bettmeralp  (piccolo e carino paesino situato ai piedi del ghiacciaio dell’Aletsch) e per i più piccini una bella passeggiata con i muli. Al rientro di nuovo arrampicata sugli alberi e questa volta senza pioggia!

La giornata è stata bellissima per tutti, e per nostra fortuna baciata dal sole.
                       
Il venerdì ci siamo svegliati con il cielo grigio, ma questo non ci ha scoraggiati. Alcuni ragazzi (con qualche papà e anche alcune mamme!!) si sono sfidati in un’avvincente partita di calcio mentre all’interno della palestra le ginnaste provette si divertivano tra salti e pirolette.

Un bel tuffo in piscina ci attendeva prima di cena.

Lunghe partite a ping pong, grandi sfide a minigolf (con qualche colpo da maestro), super salti allo skate-park e ugole d’oro al karaoke (qualcuno si è lanciato in duetti improbabili e pure in tedesco!) hanno caratterizzato molti momenti di questi giorni belli e divertenti. 

Molto in fretta purtroppo è giunto il momento di rientrare a casa, così sabato mattina sotto un pioggerella quasi novembrina ci siamo avviati verso il Ticino. Sono stati tre giorni indimenticabili. Grazie a tutti!

{% raw %}<img src="/assets/images/bollettino18/1811_fiesch_1.jpg" alt="" class="full">{% endraw %}

{% raw %}<img src="/assets/images/bollettino18/1811_fiesch_2.jpg" alt="" class="full">{% endraw %}

{% raw %}<img src="/assets/images/bollettino18/1811_fiesch_3.jpg" alt="" class="full">{% endraw %}

{% raw %}<img src="/assets/images/bollettino18/1811_fiesch_4.jpg" alt="" class="full">{% endraw %}


- Agnesa: ich bin dein kleiner, dicker süsser Gummibär.   Il piccolo Raffaele
- Lo skate park mi è piaciuto molto.   Gioele Fabiano Liam
- Il parco avventura con la mia mamma e il mulo Nina.   Lia
- Fiesch è un luogo magnifico.     Agnese
- La forza di chi cadendo sui percorsi del parco avventura è riuscito a rialzarsi. Sabrina
- Stare in compagnia con gli amici, mi sono divertita tantissimo. Lucilla
- Mi è piaciuto molto. Anche il trampolino della piscina e le capriole con il minitramp.   Emma
- Che risate insieme.   Simone
- Vorrei tanto tornarci l’anno prossimo.    Aline


# Pellegrinaggio del 16 settembre 2018

Domenica 16 settembre abbiamo partecipato insieme ai nostri nonni e ad una famiglia di amici al pellegrinaggio del gruppo famiglie del vicariato del Mendrisiotto. Siamo partiti da Capolago in battello; c’erano tante famiglie con noi e un gruppo di suore di Santa Maria di Leuka. Eravamo circa 130 persone. In mezzo al lago ci siamo fermati per ascoltare il brano del Vangelo di “Gesù sulla barca durante la tempesta”. 

Don Angelo Crivelli ci ha aiutati a capire che “Insieme sulla barca” è una bella immagine della Chiesa in cammino. La vita può attraversare ogni tanto delle bufere, dei periodi di sofferenza e difficoltà, ma è proprio in questi momenti che dobbiamo andare ancora più vicini a Gesù e chiedere a Lui aiuto. Così abbiamo pregato tutti insieme il Signore per ricevere il dono della pace nei nostri cuori fiduciosi, che Gesù è sempre con noi. 


Noi bambini abbiamo ricevuto un’onda di carta su cui abbiamo scritto o disegnato qualcosa che ci fa paura. 

Arrivati a Morcote, siamo saliti su per gli scalini e ci siamo fermati sotto il portico di Sant’Antonio, dove noi ci siamo divertiti ad arrampicarci sui sassi. Lì abbiamo ascoltato il brano del Vangelo della “casa sulla roccia”. Don Gian Pietro Ministrini ci ha spiegato che Gesù e la sua Parola sono il posto solido e sempre sicuro dove appoggiare con certezza i nostri passi nel cammino della vita. Gesù non delude, ci guida, ci sostiene e ci regala forza, coraggio e amore. Per ricordarci questo noi bambini abbiamo ricevuto un sasso liscio.

Nel santuario di S.Maria del Sasso, costruito sulla roccia sopra il bel nucleo di Morcote, hanno celebrato la messa durante la quale i bambini hanno portato all’altare l’onda delle paure e il sasso della sicurezza in Dio. Abbiamo pensato a tutte le famiglie e abbiamo recitato la preghiera scritta da Papa Francesco (qui di seguito) in occasione della Giornata Mondiale delle Famiglie.

Prima di tornare a casa in battello, abbiamo passeggiato tra le viuzze del paese e abbiamo mangiato un buonissimo gelato. Questa giornata ci è piaciuta molto. 

__Maristella e mamma__


{% raw %}<img src="/assets/images/bollettino18/1811_capolago_1.jpg" alt="" class="full">{% endraw %}
{% raw %}<img src="/assets/images/bollettino18/1811_capolago_2.jpg" alt="" class="full">{% endraw %}


# Preghiera ufficiale per l’Incontro Mondiale delle Famiglie 2018

Dio, nostro Padre, siamo fratelli e sorelle in Gesù, tuo Figlio,

una famiglia unita dallo Spirito del tuo amore.

Benedici ognuno di noi con la gioia dell’amore.

Rendici pazienti e gentili, amorevoli e generosi,

accoglienti con i bisognosi.

Aiutaci a vivere il tuo perdono e la tua pace.

Proteggi tutte le nostre famiglie con il tuo amore,

specialmente coloro che ti affidiamo ora con la nostra preghiera:

(facciamo un momento di silenzio per pregare per i membri della famiglia e altre persone che ci stanno a cuore, ricordandoli per nome)

Aumenta la nostra fede, rendi forte la nostra speranza

conservaci nel tuo amore,

aiutaci ad essere sempre grati del dono della vita che condividiamo.

Ti chiediamo questo nel nome di Cristo, nostro Signore. Amen.





# Gruppo Anziani

Come da tradizione ormai consolidata, martedì 7 agosto 2018, si è svolta l’uscita del gruppo anziani della nostra parrocchia, guidata da don Maksym, Claudine e Fabiana. 

Partiti in mattinata da Salorino alla volta del Santuario dei Miracoli a Morbio Inferiore, siamo stati accolti da don Simone Bernasconi. Dopo la Santa Messa, Edoardo Agustoni ci ha intrattenuti spiegando la ricchezza artistica della Basilica. La giornata è proseguita in modo conviviale a Lattecaldo con un lauto pranzo all’omonimo ristorante.

{% raw %}<img src="/assets/images/bollettino18/1811_anziani.jpg" alt="" class="full">{% endraw %}



# Attività dell’Unione delle Confraternite della Diocesi di Lugano (UCDL) e della Confaternita del SS Sacramento di Salorino

__Riportiamo il seguente testo dal periodico dell’UCDL  “Il Confratello” di giugno 2018.__

“Lo scorso 11 marzo si è tenuta a Camignolo l’annuale assemblea della UCDL. Al termine dell’assemblea i confratelli convenuti si sono ritrovati presso la chiesa parrocchiale dei santi apostoli Pietro e Paolo per la celebrazione della santa messa. L’Eucaristia è stata mirabilmente condecorata dal locale coro parrocchiale che si ringrazia per la sua disponibilità.

Nel pomeriggio dopo il pranzo è stata visitata la chiesa prepositurale dei santi Martino e Giovanni Evangelista in Bironico, dove il nostro storico Davide Adamoli e il Prevosto don Fabio hanno dato alcune informazioni storico-artistiche dell’importante luogo di culto, chiesa madre della val Carvina, ed un tempo sede di molte confraternite.”

La nostra Confraternita del SS Sacramento fa pure parte dell’UCDL ed all’assemblea dell’11 marzo di Camignolo ha pure parteccipato con una propria rappresentanza.
Inoltre, durante l’anno, la nostra Confraternita partecipa con fede e devozione alla processione del Corpus Domini (su questa festa già si è riferito nel precedente numero del bollettini parrocchiale), alla festa della Madonna dei Miracoli a Morbio Inferiore e alla processione storica del Venerdì santo a Mendrisio (Entierro).

__Emilio Fontana Sr.__

{% raw %}<img src="/assets/images/bollettino18/1811_confraternita.jpg" alt="" class="full">{% endraw %}
