---
layout: single
title:  "Lettera del Presidente del Consiglio Parrocchiale"
date:   2025-07-05 20:40:24 +0200
categories: bollettino 2507
author: ap
tags: Lettere
---

È con immenso piacere che scrivo questa prima lettera d’apertura del bollettino in qualità di presidente del consiglio parrocchiale. Sono molto onorato di questo incarico, che ho accettato con entusiasmo. Sono sicuro che con tutti i membri del nuovo consiglio parrocchiale lavoreremo bene, assieme e con impegno per il bene della nostra comunità per i prossimi quattro anni.
Colgo qui l’occasione per ringraziare i membri vecchi e quelli nuovi:

Lorenzo Emilitri vicepresidente, Claudia Fomasi segretaria, Marilena Fontana Mantegazzi, rodata cassiera che da diversi anni ricopre questo ruolo, e il nostro Don Angelo.

Permettetemi però di continuare con i ringraziamenti ai tre membri uscenti per l’immenso ed eccellente lavoro svolto in questi anni. Abbiamo avuto modo durante la festa del Corpus Domini di ringraziare ufficialmente Livio Clerici, Ettore Brenni e Adriano Ponti.



{% raw %}<img class="full"
     src="/assets/images/bollettino2507/consiglio.jpg"
     alt="">
{% endraw %}






Uno dei primi impegni ufficiali che la nostra parrocchia ha vissuto dopo la nomina del nuovo consiglio parrocchiale è stata la Santa Cresima del 25 maggio 2025, dove sei ragazzi hanno ricevuto la cresima dal vescovo Valerio Lazzeri. Una splendida cerimonia e festa per la nostra comunità con una chiesa gremita. È bello vedere tutti/e, di tutte le fasce d’età che partecipano per l’ottima riuscita di queste importanti celebrazioni. Un grande grazie: all’organista, al coro, a tutti i volontari che contribuiscono alla pulizia delle nostre chiese, ma soprattutto un grazie speciale al nostro Don Angelo che ha coordinato e gestito il tutto in maniera impeccabile.

Il mio auspicio è che in questi quattro anni di consiglio parrocchiale, possiamo vivere tanti altri bei eventi come questo nella nostra splendida parrocchia.

Da ultimo, permettetemi una preghiera e un pensiero per il nostro parrocchiano e confratello della Confraternita del Santissimo Sacramento Angelo Terzi, Angiulin, recentemente e improvvisamente scomparso.




