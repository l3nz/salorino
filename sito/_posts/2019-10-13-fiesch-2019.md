---
layout: single
title:  "Fiesch - 2019"
date:   2019-10-13 14:03:20 +0200
categories: bollettino 1910
tags: Comunità GruppoFamiglie
---

Abbiamo trascorso delle giornate molto belle e divertenti. Anche quest’anno, arrivati a Fiesch il mercoledì pomeriggio, abbiamo fatto il parco avventura e ci siamo incoraggiati e aiutati a vicenda.

Giovedì abbiamo visto il ghiacciaio dell’Aletsch e abbiamo fatto pic-nic su dei massi che alcuni anni fa erano sotto il ghiaccio. Nel pomeriggio abbiamo giocato a cercare le ranocchie e abbiamo fatto il bagno nel lago a Bettmeralp.

Venerdì siamo andati a Bellwald, siamo saliti in seggiovia e siamo scesi in monopattino come dei matti. C’è anche chi ha passeggiato godendosi il paesaggio incantevole.

In serata, in piscina, ci siamo sfidati femmine contro maschi a pallanuoto e…indovinate chi ha vinto?!
La grigliata finale, buonissima, è stata movimentata da alcuni tuoni spaventosi che ci hanno fatto urlare e scappare nelle nostre camere.

Abbiamo concluso il nostro soggiorno in Vallese nella sala comune con un momento di ascolto e riflessione, seguito da musica e giochi. Abbiamo ringraziato col “Padre nostro” per questi meravigliosi tre giorni vissuti con gli amici della parrocchia. 

Alcuni imprevisti hanno movimentato le nostre giornate vallesane: abbiamo dovuto fare delle pause per risolvere insieme i problemi aiutandoci con tanta solidarietà e con un pizzico di allegria. Eravamo una grande famiglia!

*Maristella e Aline*



{% raw %}<img class="full"
 src="/assets/images/bollettino1910/fiesch_2019.jpg" 
 alt="Tutti insieme sul ghiacciaio dell’Aletsch">
{% endraw %}

