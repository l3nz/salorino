---
layout: single
title:  "La Santa Messa Festiva"
date:   2022-09-04 11:42:32 +0200
categories: bollettino 2206
tags: Preghiera Comunità
author: ae
---

È il momento settimanale per incontrare il Signore, nella sua casa.

**Nel silenzio**, qualità sempre più rara in un mondo fatto di parole, di frastuono, di musica, di caos. È nel silenzio che avvengono le scelte grandi della vita.

**Nell’ascolto**, è la parola di Dio che è luce e guida e orientamento dei nostri comportamenti, troppo spesso generici e stereotipati. La Parola è scuola di vita della quale si impara l’arte del vivere corretto e rispettoso.

**Nel canto**, che è la forma espressiva della gioia che ci deriva dall’incontro con il Signore.

**Nella fraternità**, che è comunione con i fratelli che si ritrovano insieme nel giorno di festa, tutti nello stesso luogo e formano la grande famiglia di Dio.

Caro amico, cara amica, quanto tempo dai in una settimana allo sport, alla TV, agli hobby... Dio ti invita per una piccola mezz’ora nella sua Casa, insieme ai tuoi Fratelli di fede. È troppo? Credo che Dio se lo meriti, ma sono certo che anche tu ti meriti, dopo una settimana intensa, di riposarti nella Sua Casa. 

Ti aspettiamo!


