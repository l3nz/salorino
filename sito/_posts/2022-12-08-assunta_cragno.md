---
layout: single
title:  "La festa dell'Assunta a Cragno"
date:   2022-12-08 16:27:29 +0200
categories: bollettino 2211
tags: Comunità
author: eb
---

Favorita da una splendida giornata estiva si è tenuta lo scorso 15 agosto la tradizionale festa dell’Assunta a Cragno. Da anni non si vedeva una partecipazione così numerosa di fedeli e villeggianti, alcuni saliti nella frazione in giornata altri per trascorrere qualche giorno di vacanza. Dopo la S. Messa cantata, celebrata per la prima volta dal nostro parroco don Angelo, la mattinata è proseguita con l’incanto di prodotti nostrani, il cui ricavato va a favore dell’Oratorio e un aperitivo allietato dalla gradita e inaspettata presenza della bandella di Balerna.

Il giorno precedente Don Angelo ha fatto visita praticamente a tutte le case della frazione impartendo la benedizione alle numerose famiglie presenti.

La bandella di Balerna

Artefice ancora una volta di questa festa il signor Natale Cremonini, che in qualità di fabbriciere, con impegno e dedizione, insieme alla sua famiglia, garantisce la custodia e la manutenzione dell’Oratorio dedicato alla Madonna del Buon Consiglio. 
A lui va il ringraziamento di tutta la comunità.

Natale Cremonini durante l’incanto



