---
layout: single
title:  "Novità dalla Confraternita"
date:   2025-07-05 20:38:24 +0200
categories: bollettino 2507
tags: Confraternita
author: gg
---


Lo scorso lunedì 16 giugno 2025 si è tenuta l’annuale Assemblea ordinaria della Confraternita. 

Assemblea che ha visto accogliere un nuovo confratello, Massimo Cavalletti, da tempo residente a Salorino. Con Massimo, si arriva a ben tre nuovi confratelli accolti negli ultimi anni, segno di vitalità della Confraternita del Santissimo Sacramento. 

{% raw %}<img class="full"
     src="/assets/images/bollettino2507/massimocavalletti.jpg"
     alt="">
{% endraw %}


L’Assemblea ha pure proclamato Luciana Pestoni prima Consorella onoraria. In tutta la sua vita Luciana ha dato grande spazio e dedizione incondizionata al servizio della Parrocchia di Salorino, con i suoi Presbiteri, e dell’Oratorio di San Giuseppe a Somazzo. Per questo motivo su proposta del Consiglio direttivo della Confraternita, l’Assemblea ha accolto post mortem la sorella Luciana Pestoni (1937 - 2025) quale prima Consorella onoraria. Questa nomina è stata possibile poiché nel nuovo statuto della Confraternita datato 2022 è stata inserita la possibilità di accogliere anche Consorelle. 


L’assemblea di quest’anno aveva pure il compito di procedere con la nomina del nuovo Consiglio direttivo (che rimane in carica 4 anni); all’unanimità sono stati riconfermati per un ulteriore quadriennio gli uscenti Emilio Fontana, Graziano Poretti e Gabriele Gianolli.

--

{% raw %}<img class="full"
     src="/assets/images/bollettino2507/materspei.jpg"
     alt="">
{% endraw %}



L’Unione delle confraternite ha realizzato un quadro rappresentante la «Madonna della Speranza (Mater Spei)» accerchiata dai quattro santi che rappresentano le quattro regioni linguistiche. Il quadro è stato benedetto dal Vescovo Alain de Raemy ed ha iniziato il suo pellegrinaggio all’interno della Diocesi. È giunto anche a Salorino, accolto dalla Confraternita.


In seguito è stato portato a Roma per essere benedetto dal Santo Padre in occasione del Giubileo delle confraternite (16-18 maggio 2025), carico delle preghiere dei fedeli ticinesi.










