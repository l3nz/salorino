---
layout: single
title:  "Qui Ragazzi"
date:   2025-03-01 14:45:34 +0200
categories: bollettino 2503
tags: GruppoFamiglie
---

Oh com’è bello e gioioso stare insieme come fratelli…” Così dice un salmo ed è proprio quello che abbiamo 
sperimentato durante la “lanternata” ad inizio Avvento. Quest’esperienza così arricchente, ha fatto nascere il desiderio di trovarci ancora per vivere dei momenti di amicizia e di crescita. 

Proponiamo alle famiglie con bambini più piccini degli incontri animati da mamme e da alcune ragazze adolescenti in cui giocare, cantare,
fare lavoretti, fare passeggiate e conoscere il nostro amico Gesù. 

Qui di seguito le date; contatteremo le famiglie qualche giorno prima per fornire il programma più dettagliato. Chi non fosse ancora inserito nella chat, non esiti ad annunciarsi al parroco per ricevere maggiori informazioni. 


**Venerdì 9 marzo ore 16.30:** 

ritrovo oratorio di san Giuseppe in preparazione alla festa di San Giuseppe e alla festa del papà, merenda, riflessione con don Angelo, giro di tombola e suonata di campane


**Venerdì 4 aprile ore 16.30:**

ritrovo inizio giro di Campora a Somazzo, caccia all’uovo che ci condurrà fino al campo sportivo, dove giocheremo

**Giovedì 1° maggio** 

nel pomeriggio biciclettata verso il santuario della Madonna dei Miracoli di Morbio dove varcheremo insieme la Porta Santa del Giubileo.
Seguiranno info dettagliate!

**Venerdì 9 maggio ore 16.30:**

ritrovo in saletta parrocchiale, merenda. I bambini prepareranno una sorpresa per la festa della mamma che sarà presentata alla comunità domenica 11 maggio, nel frattempo le mamme potranno gustare un thè o un caffè e fare una bella chiacchierata in amicizia

**Sabato 7 giugno**

ritrovo a Campora nel pomeriggio per il tradizionale bivacco!! In serata Messa da campo per celebrare la Pentecoste. Cena vicino al fuoco, storie e canti e, per i più coraggiosi, la notte in tenda. Termineremo tutti insieme con
la colazione domenicale



Vi ricordiamo che anche in questo nuovo anno una messa domenicale
al mese è particolarmente dedicata alle famiglie: canta il coretto (chi ama cantare o suona uno strumento è invitato a partecipare), sono benvenuti
i bambini più grandicelli a fare i chierichetti (arrivate per cortesia un quarto d’ora prima per vestire il camice) e i genitori per leggere.

Ecco le date:

- 23 marzo
- 6 aprile, segue il pranzo povero presso l’ex municipio di Salorino,
- 11 maggio festa della mamma,
- 25 maggio Santa Messa con celebrazione della Cresima

Vi aspettiamo sempre con grande gioia!

_Don Angelo, Selina, Maria Elena_

