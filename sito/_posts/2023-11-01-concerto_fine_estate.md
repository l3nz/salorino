---
layout: single
title:  Concerto di fine Estate
date:   2023-11-01 17:27:09 +0200
categories: bollettino 2311
tags: Musica Comunità
---

Favorito da una splendida serata il “Concerto di fine Estate” tenuto domenica 10 settembre sul sagrato della chiesa di San Zenone, ha riscontrato un ottimo successo.

In una cornice suggestiva, il concerto organizzato su iniziativa della parrocchia, che ha coinvolto il baritono Massimo Cavalletti, nostro concittadino, affiancato da un pianista, un tenore e due soprani, era dedicato alla lirica con arie d’opera principalmente di autori italiani del XIX secolo.

Il pubblico, accorso numeroso, ha potuto apprezzare le doti vocali e interpretative dei
cantanti nei loro ruoli, che hanno coinvolto tutti, in questo evento speciale.

Un riconoscimento particolare a Massimo Cavalletti, per essersi messo a disposizione con entusiasmo, per la cura del programma e delle esibizioni.

Agli artisti e alla presentatrice signora Annalisa, moglie di Massimo, va la nostra gratitudine e il nostro ringraziamento per questa serata che ci ha riservato tante emozioni.

_Il Consiglio Parrocchiale_


Alcune foto della serata sono [nella nostra galleria](/foto/gallery-fine-estate/).