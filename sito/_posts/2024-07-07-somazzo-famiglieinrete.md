---
layout: single
title:  "Ascensione a Somazzo con Famiglieinrete"
date:   2024-07-07 09:45:10 +0200
categories: bollettino 2407
tags: Comunità Feste
---

In occasione della festa dell’Ascensione, un centinaio di persone, appartenenti al gruppo
Famiglieinrete, si è dato appuntamento presso il monte Stella, qui a Somazzo, al cospetto della cappellina dedicata a San Nicolao della Flüe per recarsi in processione all’Eremo del santo.

Nella chiesetta è stata celebrata la Santa Messa, allegramente animata dalla presenza di tanti bambini, che hanno fatto salire al Cielo le loro preghiere: principalmente la supplica per la Pace. È seguito un pasto conviviale, affacciati sul Mendrisiotto, sotto uno splendido sole. 

Famiglieinrete è una vivace realtà vicariale che propone momenti di fraternità, formazione, preghiera, crescita a livello vicariale. Sul sito <a href="https://www.famiglieinrete.ch" target="_new">www.famiglieinrete.ch</a> è possibile trovare informazioni, fotografie e programma delle prossime attività. 


Il prossimo appuntamento sarà il Pellegrinaggio di inizio del nuovo anno Pastorale, domenica pomeriggio 15 settembre, Festa Federale di Ringraziamento, con percorso nella natura dalla Prella di Genestrerio alla chiesa di S. Margherita di Stabio. Fin d’ora siamo tutti invitati!