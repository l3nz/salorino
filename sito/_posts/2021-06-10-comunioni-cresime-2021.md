---
layout: single
title:  "Comunioni e Cresime 2021"
date:   2021-06-10 22:11:14 +0200
categories: bollettino 2106
tags: Comunità
---

**Cresima 17 aprile ‘21**

Owen, Liam, Julie, Emma, Lucia

**Prima comunione 18 aprile ‘21**

Lia, Maristella, Dylan, Oliver

**Cresima  24 aprile ‘21**

Nicola, Sabrina, Fabiano, Manuela, Amalia

**Prima Comunione 25 aprile ‘21**

Simone, Emanuele, Ariel, Noemi, Alexandra

**Prima Comunione 9 maggio ‘21**

Samuele, Eva, Leda, Miriam, Mirjam


[Alcune immagini](/foto/cresime-comunioni-21/)

## Pensieri dalle famiglie…

“Evento storico quest’anno alla Parrocchia di Salorino con tre Comunioni e due Cresime. Penso che sarà sicuramente qualcosa che racconteremo ai posteri. Questa possibilità offerta dal parroco Massimo e dalla catechista Chiara ha permesso ai parenti dei nostri cuccioli di Salorino e Somazzo di poter partecipare di persona a queste tappe importanti di vita dei nostri ragazzi. In questo periodo pandemico è stato sicuramente un evento straordinario che ha fatto tanto bene a cuore ed anima dei nostri bambini ma anche dei loro genitori, nonni e parenti. Oltre al ringraziamento al Don e alla catechista Chiara dobbiamo ringraziare lo splendido coro che ha messo allegria offrendo una lode a Dio molto apprezzata da tutti. L’augurio finale è quello con cui il Don finiva ogni messa: che questa bella, vivace e sana gioventù la si possa incontrare sempre più sovente in chiesa. Ringrazio anche il Don per aver preparato delle belle prediche molto comprensibili anche ai più giovani.” *(Alessandro, papà di Mirjam)*



“Poter celebrare la cresima nella nostra chiesa, nella nostra parrocchia, è stato molto bello. Sarebbe stato ancor più bello condividere questo bel momento con tutta la nostra comunità, ma il tempo è questo, tempo di limitazioni e di attenzione agli altri.” *(Julie e mamma Claudia)*

“In questo momento particolare che stiamo vivendo, l’incontro di Emanuele e Noemi con Gesù è stato ancora più intenso e reso ancora più speciale dalla presenza delle persone che amiamo e dai magnifici canti del coro della nostra parrocchia.” *(genitori di Emanuele e Noemi)*

“Non tutti i mali vengono per nuocere: la pandemia di Covid ha fatto annullare la Prima Comunione di Samuele nel 2020, ma poi con la sorella Miriam hanno vissuto insieme il 9 maggio 2021 una bella cerimonia e festa in intimità, con meno persone e distrazioni, in un momento di riapertura dove trovarsi in comunione con poche persone e cari ha donato un senso e un piacere particolari! Grazie di cuore a Don Maksym, a Chiara e al coro e a tutti quelli che hanno contribuito a rendere il percorso di preparazione e la cerimonia speciali!” *(genitori di Samuele e Miriam)*

“Posso dire che l’organizzazione all’accoglienza dei ragazzi alle funzioni seguite dai magnifici canti hanno fatto vivere a me personalmente dei momenti speciali. Loro si sono sentiti accolti, accompagnati e festeggiati nel migliore dei modi. Molto commovente per me la funzione della Cresima dove ho sentito forte la presenza dello Spirito Santo su di loro. I canti bellissimi, molti che conosco per via del Rinnovamento. Davvero un grande grazie a voi che avete organizzato tutto per noi famiglie.” *(Bea, mamma di Owen e Alexandra)*

“Grazie di cuore per l’impegno del coro per aver reso la messa speciale. Grazie a Chiara e Don Maksym per la lunga dedizione data ai nostri ragazzi.” *(genitori di Nicola e Simone)*

“Abbiamo apprezzato molto i canti; hanno allietato la messa.” *(Marialuisa, mamma di Manuela)*

“Che bella Comunione! Per noi è stato un giorno di festa coronato da tanta gioia e da uno splendido sole. Un momento speciale che resterà nei nostri cuori.” *(famiglia di Ariel)*

“La mia Prima Comunione è stata una bella esperienza: emozionante, gioiosa e serena. Per me, la Prima Comunione, è stata un momento di felicità, di amore e di amicizia nei confronti di Dio. Durante la cerimonia sono stata allegra di festeggiare insieme ai miei amici più cari e famigliari più stretti.” *(Maristella)*

“Sono molto felice di aver fatto la Prima Comunione: è stato bello incontrare Gesù per la prima volta e partecipare finalmente alla mensa del Signore con tutta la comunità.” *(Leda)*

“Custodiamo con cura il ricordo di questo vero giorno di FESTA, di accoglienza, gioia e condivisione!” (famiglia di Eva)
“È stato un momento molto bello ed emozionante, ringrazio tutti coloro che hanno messo del loro per farmi fare la Prima Comunione.” *(Lia)*

“La Cresima è stata un momento denso di emozioni in cui ho sentito in primo luogo l’abbraccio di Gesù, ma anche quello della comunità.” *(Emma)*

“La Cresima è un passo importante della nostra vita. Siamo felici di averlo compiuto nel nostro paese e affianco a persone che conosciamo da una vita e che hanno condiviso con noi questo percorso di crescita.” *(Sabrina e Fabiano)*

“Caro Gesù, ti ringrazio del dono della vita e della Cresima, che mi ha fatto conoscere la tua Parola e quanto sei importante per me. Fammi seguire la tua buona strada anche quando sarò grande.”  *(Amalia)*


