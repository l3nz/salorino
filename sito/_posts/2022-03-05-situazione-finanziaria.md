---
layout: single
title:  "Situazione finanziaria della Parrocchia"
date:   2022-03-05 18:22:00 +0200
categories: bollettino 2203
tags: ConsiglioParrocchiale
author: cp
---

Carissime e carissimi,

anche l’anno 2021 dal punto di vista finanziario ha lasciato un deficit considerevole.

Le cause di questa perdita finanziaria sono una minore entrata di offerte, momenti di incontro che non abbiamo potuto organizzare come ad esempio il pranzo povero e la castagnata. Come consuetudine abbiamo avuto diverse spese per la gestione ordinaria di mantenimento e abbiamo constatato una maggiore uscita per i costi fissi della Parrocchia.

Grazie ad un intervento straordinario della Confraternita del Santissimo Sacramento siamo riusciti ad azzerare questo deficit.

Risulta evidente che non possiamo sempre chiedere ulteriori aiuti esterni, ma dobbiamo garantire la continuità facendo capo alle nostre risorse.

Salorino è una piccola comunità, dove non ci sono industrie, enti o altro che possono incrementare le entrate, evitando i bilanci negativi. Spetta a noi gestire le situazioni e stabilire le priorità in base alle esigenze.

Ci sarebbero alcuni interventi di manutenzione da effettuare che richiedono un certo impegno finanziario, ma la nostra Parrocchia al momento non può sostenerli considerato l’esiguo bilancio di cui disponiamo.

Le offerte destinate alle necessità della nostra Parrocchia, sono espressione di appartenenza alla grande famiglia parrocchiale.

Vi ringraziamo per la vostra generosità.

Il Consiglio parrocchiale



