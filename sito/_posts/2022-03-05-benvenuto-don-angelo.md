---
layout: single
title:  "Benvenuto don Angelo"
date:   2022-03-05 18:24:57 +0200
categories: bollettino 2203
tags: ConsiglioParrocchiale
author: cp
---

Il Consiglio parrocchiale, la comunità di Salorino, la Confraternita del Santissimo Sacramento, il gruppo anziani, il gruppo famiglie, la corale e i giovani, hanno dato un cordiale benvenuto a don Angelo all’inizio della S. Messa del 1 gennaio 2022.

{% raw %}<img class="full"
     src="/assets/images/2022/donangelo.jpg"
     alt="">
{% endraw %}



La nostra comunità ancora una volta ha la fortuna, e non è cosa scontata in questi tempi, di poter contare su un pastore residente a Salorino, anche se a tempo parziale. A don Angelo è stata assicurata la nostra vicinanza, il nostro sostegno e sono stati porti gli auguri più sinceri per questa nuova esperienza, sicuri che sarà un parroco molto amato dalla comunità.

A seguito, in data 9 gennaio 2022, durante la celebrazione della S. Messa, Monsignor Claudio Mottini, in rappresentanza del Vescovo di Lugano Monsignor Valerio Lazzeri, ha ufficiato come prescritto dalla Diocesi di Lugano “l’Immissione in possesso” e ha presentato don Angelo alla comunità, parlando della Sua vita sacerdotale e del Suo operato sociale.

Nella presentazione si è evidenziato l’impegno che don Angelo ha svolto e svolge attualmente in ambito socio sanitario, donandosi pienamente a persone bisognose e facendo in modo che le problematiche lascino il posto a soddisfazioni di vita quotidiana.

Al nuovo pastore porgiamo gli auguri più sinceri per questa nuova esperienza, sicuri che sarà un parroco amato dalla comunità. La mattinata si è conclusa con un momento conviviale.

*Il Consiglio parrocchiale*
